## Analiza
Koristićemo funkciju getchar() da prođemo kroz svaki karakter u tekstu koji korisnik unosi. Potrebna nam je dodatna promenljiva last koja je označavati karakter koji je unet pre trenutnog. Takođe nam je potrebna promenljiva broj koja ce označavati trenutni broj u tekstu, i promenljiva suma koja ce označavati traženi zbir.
U while petlji, koja će se vrtiti sve dok korisnik ne unese '\n' (enter), u kojoj ćemo proći kroz ceo tekst, proveriti da li je učitani karakter cifra, ukoliko jeste dodajemo tu cifru na trenutni broj ( broj = broj * 10 + c-'0'). Ukoliko nije, to znači da se došlo do poslednje cifre trenutnog broja, pa je potrebno obrnuti trenutni broj, i dodati ga sumi( suma+=obrni(broj) ), da bismo na kraju imali sumu svih obrnutih brojeva u tekstu. Takođe je potrebno vratiti broj na nulu, jer broj čine samo cifre od 0 do 9, a mi smo naišli na karakter koji nije cifra. Kada smo ispitali karakter, potrebno je označiti da je taj karakter zadnji unet pre trenutnog, i učitati novi( last=c, c=getchar() ).
Poseban slučaj: abc123de234
Nakon izlaska iz while petlje, promenljiva last će imati stvarnu vrednost poslednjeg unetog karaktera, jer će promenljiva c biti jednaka '\n'. U ovom slucaju last=4, c='\n', potrebno je ispitati da li je karakter last cifra, ukoliko jeste, moramo uračunati u sumu i taj poslednji broj(234), s toga ćemo obrnuti taj broj i dodati ga sumi. Na standardnom izlazu potrebno je ispisati traženu sumu. 
