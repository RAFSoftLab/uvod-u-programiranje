## Analiza

Funkcija pom(int arg, int delilac) vraca broj koji se dobija kada se iz broja arg izbace sve cifre koje nisu deljive sa brojem delilac(opseg [2,9]). Da bismo izbacili sve cifre potrebno je da prodjemo kroz iste. Najlakši način da prodjemo kroz sve cifre jeste da uzimamo jednu po jednu cifru otpozadi (pomoću %10) i nakon što uzmemo poslednju cifru, sklonimo je iz broja(pomoću /10). Pošto je potrebno da izbacimo sve cifre koje nisu deljive sa parametrom delilac, to znači da je potrebno da u novom broju koji funkcija pom vraća, budu sve cifre iz broja arg koje su deljive sa parametrom delilac. Pošto idemo otpozadi, svaka cifra ima svoju težinu (početna težina je 1) i sa svakom narednom cifrom koju ubacujemo u novi broj, težina se množi sa 10.
U glavnoj metodi main, korisnik unosi interval. Potrebno je ispisati sve brojeve iz intervala kojima su sve cifre deljive sa 3. Ukoliko su sve cifre deljive sa 3 nekog broja i, to znači da će funkcija pom(i,3) vratiti broj i. (jer nije izbačena nijedna cifra-broj je ostao nepromenjen).  
