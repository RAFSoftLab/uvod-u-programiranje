## Analiza
Funkcija pom- argumenti funkcije su celebrojne promenljive arg i k. Funkcija će vratiti broj koji se dobija tako što se izbace sve cifre manje od k. Potrebno je proći kroz sve cifre u broju arg i ispitati da li su veće ili jednake od k. Ako jesu, one će činiti novodobijeni broj.
Mi ćemo proći kroz sve cifre broja arg, ali otpozadi(arg=1234, ispitujemo 4, pa zatim 3, itd..). Razlog zašto smo izabrali ovaj pristup jer je najlakše dobiti zadnju cifru bilo kog broja tako što ćemo koristiti %10 (mod). Sada, pošto proveravamo cifre otpozadi, moramo paziti na njihov redosled u novom broju. Broj 123, mozemo zapisati: 123=1 * 100 + 2 * 10 + 3 * 1.
Primetite da se se svaka cifra množi stepenom broja 10. Ako smo izvukli i-tu po redu poslednju cifru iz broja ARG koja je veća ili jednaka od k, tada je njena vrednost, u novom broju RESENJE, jednaka CIFRA * 10 ^ (i-1). Ukoliko ovo primenimo za svaku cifru u broju ARG koja je veća od k, a promenljivu RESENJE koristimo da sabiramo vrednosti svake cifre, dobićemo traženi broj.
While petlja se vrti onoliko puta koliko broj ARG ima cifara. U svakoj iteraciji uzimamo zadnju cifru broja ARG, ukoliko je ona veća od 5, tada ćemo je uključiti u novi broj, tj. ubaciti njenu vrednost koja je jednaka pow(10,brojac) * cifra, povećavamo brojač za 1 (jer smo dodali jednu cifru novom broju). Takođe delimo ARG sa 10, da bismo u sledećoj iteraciji uzeli novu poslednju cifru.
Main- Sa standardnog ulaza, korisnik unosi redom brojeve A,B i C. U zadatku se traži da se iz unetih brojeva izbace sve cifre manje od 5, što znači k=5. Koristimo našu funkciju pom da bismo dobili brojeve A1,B1 i C1. Na standardnom izlazu potrebno je ispisati zbir brojeva A1,B1 i C1.
