## Analiza

Funkcija pom(int arg, int delilac) vraca broj koji se dobija kada se iz broja arg izbace sve cifre koje su deljive sa brojem delilac(opseg [2,9]). Da bismo izbacili sve cifre potrebno je da prodjemo kroz iste. Najlakši način da prodjemo kroz sve cifre jeste da uzimamo jednu po jednu cifru otpozadi (pomoću %10) i nakon što uzmemo poslednju cifru, sklonimo je iz broja(pomoću /10). Pošto je potrebno da izbacimo sve cifre koje su deljive sa parametrom delilac, to znači da je potrebno da u novom broju koji funkcija pom vraća, budu sve cifre iz broja arg koje nisu deljive sa parametrom delilac. Pošto idemo otpozadi, svaka cifra ima svoju težinu (početna težina je 1) i sa svakom narednom cifrom koju ubacujemo u novi broj, težina se množi sa 10.
U glavnoj metodi main, korisnik unosi interval. Potrebno je ispisati sve brojeve iz intervala koji nemaju nijednu parnu cifru, tj. sve cifre su im neparne. Ukoliko pozovemo funkciju pom(i,2), za neki broj A<=i<=B, ona će nam vratiti broj koji se dobija kada se iz broja i izbace sve parne cifre. Mi tražimo broj koji ima sve neparne cifre, dakle ukoliko je pom(i,2)==i, to znači da iz broja i nismo izbacili nijednu cifru koja je deljiva brojem 2, to dalje znači da broj i ima sve neparne cifre.
