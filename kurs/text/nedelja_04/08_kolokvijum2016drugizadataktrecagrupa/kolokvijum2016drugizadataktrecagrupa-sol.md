## Analiza
Koristićemo funkciju getchar() da prođemo kroz svaki karakter u tekstu koji korisnik unosi. Potrebna nam je dodatna celebrojna promenljiva koja će biti brojač za uzastopne iste karaktere(broj), kao i promenljiva u kojoj cemo smeštati karakter koji je unet pre trenutnog. Na početku ćemo učitati jedan karakter, proveriti da li je malo slovo, ukoliko jeste pretvaramo ga u veliko i postavićemo da je prethodno učitan karakter jednak prvom učitanom(last=c), kao i da je broj=0.
U while petlji, koja će se vrtiti sve dok korisnik ne unese '\n' (enter), u kojoj ćemo proći kroz ceo tekst, prvo proveravamo da li je uneto malo slovo, ukoliko jeste pretvorićemo ga u veliko. Poredimo trenutni karakter i prethodno učitani, ukoliko su jednaki, uvećavamo brojač uzastopnih istih karaktera(broj). Ukoliko nisu, to znači da je sada potrebno ispisati prethodno učitani karakter i koliko se puta on pojavio za redom( putchar(last); printf("%d",broj) ). Brojač uzastopnih karaktera vraćamo na 1, zato što smo već prebrojali trenutni karakter koji se razlikovao od prethodnog, i sada prethodni karakter postaje trenutni, da bismo mogli da nastavimo poređenje dva uzastopna karaktera u sledećoj iteraciji. Nakon završetka while petlje, primetićemo da se jos uvek nije ispisao poslednji karakter i koliko se puta on uzastopno ponovio, pa je potrebno to ispisati. putchar(last)-zato što će u promenljivoj last biti smešten stvarno unet poslednji karakter a u promenljivoj c biće smešten '\n'. printf("%d, broj)-koliko se puta zadnji karakter uzastopno ponovio.
