## Analiza
Koristićemo funkciju getchar() da prođemo kroz svaki karakter u tekstu koji korisnik unosi. Potrebna nam je dodatna celebrojna promenljiva koja će biti brojač za uzastopne iste karaktere(broj), kao i promenljiva u kojoj ćemo smeštati karakter koji je unet pre trenutnog. Na početku ćemo postaviti da je last=' ' zato što će korisnik unositi samo velika i mala slova engleskog alfabeta, pa znamo da sigurno neće uneti razmak. Stavićemo takođe da je broj=0, to označava da trenutno ima 0 uzastopno jednakih karaktera.
U while petlji, koja će se vrtiti sve dok korisnik ne unese '\n' (enter), u kojoj ćemo proći kroz ceo tekst, prvo proveravamo da li je uneto malo slovo, ukoliko jeste pretvorićemo ga u veliko. Poredimo trenutni karakter i prethodno učitani, ukoliko su jednaki, uvećavamo brojač uzastopnih istih karaktera(broj). Ukoliko nisu, to znači da je sada potrebno ispisati prethodno učitani karakter i koliko se puta on pojavio za redom ali moramo paziti jer smo na početku stavili da je poslednji karakter jednak razmaku. Ovaj problem rešavamo pomoću if-a, u kom ćemo se pitati da li je broj istih uzastopnih karaktera veći od 0, jer smo mi na početku stavili da je jednak 0. Postavljamo da je poslednji uneti karakter jednak trenutnom (last=c) i ispisujemo poslednji karakter. (U ovom trenutku smo smo samo ispisali karakter, ali i ne koliko se puta on uzastopno pojavio, to će se ispisati u narednoj iteraciji kada su dva uzastopna karaktera različita) Brojač uzastopnih karaktera vraćamo na 1, zato što smo već prebrojali trenutni karakter koji se razlikovao od prethodnog. Nakon završetka while petlje, primetićemo da se jos uvek nije ispisao broj uzastopnog pojavljivanja poslednjeg karaktera. Moramo proveriti da li je taj naš brojač uzastopnih karaktera(broj) veći od 0, ukoliko jeste ispisujemo ga. 
