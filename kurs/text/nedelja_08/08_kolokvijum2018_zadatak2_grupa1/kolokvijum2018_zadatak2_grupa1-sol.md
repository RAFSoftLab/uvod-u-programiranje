## Analiza
Korisnik unosi broj n. Potrebno je prvo odrediti dužinu tog broja, tj. broj cifara, funkcija odrediDuzinu(int n) vraća broj cifara broja n. Nakon toga, potrebno je postaviti cifre unetog broja n na sporednu dijagonalu i to u traženom redosledu(cifra broja n sa najvećom težinom ide u gornji desni ugao matrice). Pošto ćemo ciframa broja n najlakše pristupati otpozadi, to znači da je potrebno da krenemo od donjeg levog ugla, i u svakoj iteraciji se pomeramo za jedno mesto u desno (j++) i jedno mesto na gore (i--). Funkcija postaviSporednuDijagonalu(int mat[][100], int duzina, int broj), kao parametre prima matricu u koju upisuje cifre broja broj, i taj broj ima ukupno dužina cifara. Ostalo je da postavimo i ostale brojeve u matrici.
Popunjavaćemo matricu red po red (prvi for ciklus). U svakom redu, trebamo "uhvatiti" broj koji se u tom redu nalazi na glavnoj dijagonali (u 0-om redu je to pozicija 4, u 1-om redu je to pozicija 3..). Uočavamo formulu da ukoliko se nalazimo u i-om redu, broj na glavnoj dijagonali je u duzina-i-1 koloni.  Taj broj treba "vući" u levo do 0-e kolone i u desno do duzina-1e kolone. Na svaki drugi pomak treba povećati(ukoliko se ide u desno) ili smanjiti (ukoliko se ide u levo) taj broj.(Koristimo promenljivu brojac da broji te korake, u promenljivoj broj ćemo čuvati vrednost koju upisujemo u svaku ćeliju matrice).
