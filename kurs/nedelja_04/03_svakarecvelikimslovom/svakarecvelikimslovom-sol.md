## Analiza
Koristićemo funkciju getchar() da prođemo kroz svaki karakter u tekstu koji korisnik unosi. Potrebna nam je jedna promenljiva u kojoj ćemo pamtiti prethodno uneti karakter, jer se ovaj zadatak svodi na to da se malo slovo pretvori u veliko ako je pre tog slova unet razmak.
Proveravamo da li je prvo karakter malo slovo, ukoliko jeste prebacujemo ga u veliko, i postavljamo ga kao prethodno uneto slovo(last=c).
U while petlji, koja će se vrtiti sve dok korisnik ne unese '\n' (enter), u kojoj ćemo proci kroz ceo tekst, proveravamo da li je prethodni karakter razmak, ukoliko jeste, proveravamo da li je trenutni karakter malo slovo i prebacujemo ga u veliko ukoliko jeste(ukoliko nije, to znači da je karakter ili veliko slovo ili razmak, pa nije potrebno vršiti izmene nad njim). Ispisujemo trenutni karakter, i označavamo ga kao poslednjeg(last=c). 
